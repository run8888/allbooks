                                         大唐西域记

　
序

　　　　　

窃以穹仪方载之广。蕴识怀灵之异。谈天无以究其极。括地讵足辩其原。是知方志所未传。声教所不暨者。岂可胜道哉。详夫天竺之为国也。其来尚矣。圣贤以之叠轸。仁义于焉成俗。然事绝于曩代。壤隔于中土。山经莫之纪。王会所不书。博望凿空。徒怀于印竹。昆明道闭。谬肆力于神池。遂使瑞表恒星。郁玄妙于千载。梦彰佩日。秘神光于万里。暨于蔡址玫馈Ｄμ谌肼濉＞藏石室。未尽龙宫之奥。像画凉台。宁极鹫峰之美。自兹厥后。时政多虞。阉竖乘权。溃东京而鼎峙。母后成衅。剪中朝而幅裂。宪章泯于函雒。烽燧警于关塞。四郊因而多垒。况兹邦之绝远哉。然而钓奇之客。希世间至。颇存记注。宁尽物土之宜。徒采神经。未极真如之旨。有隋一统务恢疆。尚且C西海而咨嗟。望东雒而杼轴。扬旌玉门之表。信亦多人。利涉葱岭之源。盖无足纪。曷能指雪山而长骛。望龙池而一息者哉。良由德不被物威不及远。我大唐之有天下也。辟寰宇而创帝图。扫搀抢而清天步。功侔造化。明等照临。人荷再生。肉骨豺狼之吻。家蒙锡寿。还魂鬼蜮之墟。总异类于^8□街。掩遐荒于舆地。苑十洲而池环海。小五帝而鄙上皇。法师幼渐法门。慨o园之莫履。长怀真迹。仰鹿野而翘心。褰裳净境。实惟素蓄。会淳风之西偃。属候律之东归。以贞观三年。杖锡遵路。资皇灵而抵殊俗。冒重险其若夷。假冥助而践畏涂。几必危而已济。喧寒骤徙。展转方达。言寻真相。见不见于空有之间。博考精微。闻不闻于生灭之际。廓群疑于性海。启妙觉于迷津。于是隐括众经。无片言而不尽。傍稽圣迹。无一物而不窥。周流多载。方始旋返。十九年正月届于长安。所获经论六百五十七部。有诏译焉。亲践者一百一十国。传闻者二十八国。或事见于前典。或名始于今代。莫不餐和饮泽。顿颡而知归。请吏革音。梯山而奉赆。欢阙庭而相\。袭冠带而成群。尔其物产风土之差。习俗山川之异。远则稽之于国典。近则详之于故老。邈矣殊方。依然在目。无劳握椠已详油素。名为大唐西域记。一帙十二卷。窃惟书事记言。固已缉于微婉。琐词小道冀有补于遗阙。秘书著作佐郎敬播序之云尔。

　

叙

　

尚书左仆射燕国公张说制　　　　　　　　

　　若夫玉毫流照。甘露洒于大千。金镜扬晖。熏风被于有截。故知示现三界。粤称天下之尊。光宅四表。式标域中之大。是以慧日沦影。像化之迹东归。帝猷宏阐。大章之步西极。有慈恩道场三藏法师讳玄奘。俗姓陈氏。其先颖川人也。帝轩提象。控华渚而开源。大舜宾门。基历山而耸构。三恪照于姬载。六奇光于汉祀。书奏而承朗月。游道而聚德星。纵壑骈鳞。培风齐翼。世济之美。郁为景佟７ㄊ籍庆诞生。含和降德。结根深而^2□茂。道源浚而灵长。奇开之岁。霞轩月举。聚沙之年。兰熏桂馥。洎乎成立。艺殚坟素。九皋载响。五府交辟。以夫早悟真假。夙照慈慧。镜真筌而延伫。顾生涯而永息。而朱绂紫缨。诚有界之徽网。宝车丹枕。出世之津途。由是摈落尘滓。言归闲旷。令兄长捷法师释门之栋干者也。擅龙象于身世。挺j鹭于当年。朝野挹其风猷。中外羡其声彩。既而情深友爱。道睦天伦。法师服勤请益。分阴靡弃。业光上首。擢秀檀林。德契中庸。腾芬兰室。抗策平道。包九部而吞梦。鼓ば津。俯四韦而小鲁。自兹遍游谈肆。载移凉燠。功既成矣。能亦毕矣。至于泰初日月。烛曜灵台。子云Q悦。发挥神府。于是金文暂启。伫秋驾而云趋。玉柄u帧Ｅ雾而波属。若会勐种旨。犹知拜瑟之微。以泻瓶之多闻。泛虚舟而独远。乃于S辕之地。先摧E腹之夸。并络之乡。遽表浮G之异。远迩宗挹。为之语曰。昔闻荀氏八龙。今见陈门双骥。汝颖多奇士。诚哉此言。法师自幼迄长。游心玄理。名流先达。部执交驰。趋末忘本。摭华捐实。遂有南北异学。是非纷纠。永言于此。良用怃然。或恐传译w驳。未能筌究。欲穷香象之文。将罄龙宫之目。以绝伦之德。属会昌之期。杖锡拂衣。第如遐境。于是背玄灞而延望。指葱山而矫迹。川陆绵长。备尝艰险陋博望之非远。嗤法显之为局。游践之处。毕究方言。镌求幽赜。妙穷津会。于是词发雌黄。飞英天竺。文传贝叶。聿归振旦。太宗文皇帝。金轮纂御。宝位居尊。载伫风徽。召见青蒲之上。乃C通识。前膝黄屋之间。手诏绸缪。中使继路。俯ゎＫ肌Ｄ酥迫藏圣教序。凡七百八十言。今上昔在春闱。裁述圣记。凡五百七十九言。启玄妙之津。书揄扬之旨。盖非道映鸡林。誉光鹫岳。岂能缅降神藻以旌时秀。奉诏翻译梵本。凡六百五十七部。具览遐方异俗。绝壤殊风。土著之宜。人备之序。正朔所暨。声教所单。着大唐西域记。勒成一十二卷。编录典奥。综核明审。立言不朽。其在兹焉。